# Recommender Systems

<span class="small">Studiewijzer</span>

*Versie: 2025/2026*

Platforms als YouTube, TikTok, Instagram, Amazon, Bol.com en Facebook bieden allemaal gepersonaliseerde content aan. Dat wil zeggen dat zij aanbevelingen doen (van video’s, artikelen en producten tot foto’s en posts) die zijn afgestemd op jouw persoonlijke smaak. De algoritmen die hiervoor verantwoordelijk zijn, noemen we **recommender systems**.

Deze systemen kunnen zeer behulpzaam zijn bij het vinden van relevante en passende content, maar ze zijn meer dan slechts handige hulpmiddelen. Ze hebben een grote maatschappelijke impact en beïnvloeden ons gedrag op uiteenlopende manieren.

In dit vak leer je zowel beter begrijpen hoe deze algoritmen werken, als kritisch te reflecteren op hun maatschappelijke impact.


## Contact

Voor organisatorische en persoonlijke vragen kun je mailen naar [pyprog@proglab.nl](mailto:pyprog@proglab.nl).
Voor vragen over de opdrachten, zie het kopje **Begeleiding** hieronder.

**Team:**

Rein Lukkes, Moad Matoug, Dina Strikovic, Simon Pauw

## Voorkennis

We verwachten dat je beschikt over basiskennis van programmeren:

* Python
* Pandas (belangrijk)
* Werken met Jupyter Notebooks

Daarnaast verwachten we basiskennis van wiskunde:

* Je weet wat vectoren zijn.
* Je kan rekenen met vectoren (optellen, aftrekken, vermenigvuldigen met getallen en inproduct van vectoren).
* Je begrijpt wat een differentiaal van een functie is.

## Lesactiviteiten

Je hebt voor dit vak vrij veel contacturen en we verwachten in principe dat je overal bij aanwezig bent.

### Hoorcolleges

Er zijn hoorcolleges op maandag en donderdag/vrijdag.
- De hoorcolleges op maandag worden gegeven door Simon Pauw en gaan vooral over de technische aspecten en algoritmes die ten grondslag liggen aan Recommender Systems.
- De hoorcolleges donderdag/vrijdag worden gegeven door Dina Strikovic en gaan vooral in op de rol van Recommender Systems in onze maatschappij. 

### Laptopcolleges + vragenuur

Tijdens het laptopcolleges en het vragenuur ga je aan de opdrachten zitten werken. Je kan hier vragen stellen en je opdrachten bespreken (alle notebooks moeten in persoon worden besproken). 

### Werkcolleges

Tijdens de werkcolleges op donderdag/vrijdag gaan je aan de slag met het materiaal van het hoorcollege wat eraan voraf ging. Dit kan bestaan uit besprekingen van tekst, discussies, debatten, presentaties.

De werkcolleges in de laatste twee weken van het vak zijn gereserveerd voor het uitwerken van je eigen project.

## Aanwezigheid

* **Aanwezigheid hoorcolleges:** De hoorcolleges zijn niet verplicht, maar ze bevatten veel informatie die cruciaal is voor de opdrachten en het tentamen. Ze worden niet opgenomen. Om het vak te halen verwachten we daarom dat je er gewoon bij bent.
* **Aanwezigheid laptopcolleges:** We verwachten voor de laptopcolleges dat je er in principe altijd bent. Je mag er maximaal twee missen.
* **Aanwezigheid vragenuur:** Deze zijn niet verplicht. Je kan hier naartoe als je vragen hebt of als je nog achterstallige opdrachtbesprekingen hebt.
* **Aanwezigheid werkcolleges (week 1 - 5):** We verwachten dat je hier altijd bent. Je wordt ook beoordeeld op actieve participatie tijdens deze colleges. Je mag hier twee colleges missen, maar je kan de gemiste punten niet inhalen.
* **Aanwezigheid werkcolleges (week 7, 8):** Deze colleges zijn cruciaal voor het eindproject. Je kan geen colleges missen.

## Beoordeling

### Eindcijfer

Je eindcijfer komt alsvolgt tot stand

| Onderdeel                    | Gewicht     | Ondergrens   |
|------------------------------|-------------|--------------|
| Programmeeropdrachten        | 25%         |              |
| Participatie (werkcolleges)  | 10%         |              |
| Eindproject                  | 25%         |              |
| Tentamen                     | 40%         | minimaal 5,5 |

### Programmeeropdrachten

Je programmeert verschillende algoritmes en data analyses uit. Je wordt hier alleen beoordeeld op correcheid. Je moet elk notebook met een docent hebben besproken. **Je krijgt pas een cijfer als je je eiegen oplossingen voldoende kan uitleggen.** Dit bespreken gebeurt altijd tijdens de laptopcollege's of het vragenuur.

### Particpatie

Gedurende de werkcolleges in de eerste 5 weken zullen er verschillende activteiten zijn waarop je beoordeeld wordt.

### Eindproject
Je werkt aan dit project in **groepjes van vier**.

Dit is *het* moment om te laten zien dat je een **informatiekundige** bent. In dit project draait het om de **integratie van technische kennis met inzicht in de maatschappelijke context** waarin informatiesystemen functioneren.

Je wordt beoordeeld op **drie onderdelen**: Technische kwaliteit, Kritische reflectie en Integratie.

1. **Technische kwaliteit**

    (Gebruikmakend van technieken en inzichten uit de notebooks en colleges van Simon — of daar aantoonbaar voorbijgaand.)

    Voorbeelden:

    * Het project bevat een **deugdelijke data-analyse**.
    * Er worden specifieke **metrics ontworpen**.
    * Er wordt een **RS geïmplementeerd**.
    * Aspecten van een bestaande **RS wordt aangepast**.

2. **Kritische reflectie**

    (Aansluitend op de stof uit Dina’s colleges — of deze verdiepend en uitbreidend.)

    Voorbeelden:

    * Je laat zien dat je de **maatschappelijke context** begrijpt waarin het recommender system wordt toegepast.
    * Je gebruikt **relevante literatuur** om aannames, effecten of risico’s te bespreken.
    * Je reflecteert kritisch op aspecten zoals fairness, uitsluiting, filter-bubbles, etc.

3. **Integratie**

    (Hoe goed informeren de technische en maatschappelijke kant elkaar?)

    Voorbeelden:

    * Je gebruikt **technische resultaten** om een **maatschappelijke claim** te onderbouwen of ter discussie te stellen.
    * Je vertaalt een **maatschappelijk concept** naar een concrete ontwerpkeuze, *metric* of onderliggende technische aanname.
    * Je reflecteert op **beperkingen of bias** die voortkomen uit technische keuzes, en wat deze betekenen in maatschappelijke termen.

#### Specialisatie binnen het team

Tijdens dit project mag je je **specialiseren**. Bijvoorbeeld:

* Eén teamlid richt zich vooral op **literatuur en kritische reflectie**.
* Twee teamleden werken primair aan de **technische uitwerking**.
* Eén teamlid bewaakt het **overzicht en de integratie** tussen techniek en maatschappelijke analyse.

Het is verplicht om **duidelijk te documenteren wie welk onderdeel heeft uitgevoerd**.

### Tentamen

Er is een schriftelijk tentamen aan het einde van het vak. Je beantwoord hier vragen over alle hoorcolleges, werkcolleges, literatuur en notebooks van het vak.

## Deadlines

De verwachting is dat je ongeveer 21 uur per week aan dit vak besteedt. Houd er rekening mee dat dit per student kan verschillen: programmeren kost tijd en het tempo verschilt per persoon.

**Deadlines:**

| Week | Activiteit              | Deadline |
| ---- | ----------------------- | -------- |
| 1    | notebook: knn           | ...      |
| 1    | notebook: evaluation    | ...      |
| 2    | notebook: real-data     | ...      |
| 2    | notebook: tf-idf        | ...      |
| 3    | notebook: word2vec      | ...      |
| 3    | notebook: jaccard       | ...      |
| 4    | notebook: matrices      | ...      |
| 4    | notebook: factorization | ...      |
| 5    | notebook: diversity     | ...      |

### Te laat inleveren

Je krijgt ruim de tijd om alle opdrachten te maken. De deadlines voor dit vak zijn strikt, maar er is beperkte ruimte voor uitloop.

* Lever je een opdracht na de deadline in, dan wordt deze nog nagekeken, maar kun je niet meer het maximale aantal punten behalen.
* Lever je de opdracht binnen 24 uur na de deadline in, dan kun je maximaal een **7** halen.
* Lever je de opdracht binnen 4 dagen na de deadline in, dan kun je maximaal een **5,5** halen.
* Na 4 dagen kan de opdracht niet meer worden ingeleverd en wordt het cijfer automatisch een **1**.

Kun je vanwege (langdurige) ziekte niet op tijd inleveren? Neem dan zo snel mogelijk contact op via [pyprog@proglab.nl](mailto:pyprog@proglab.nl).

### Samenwerken

* We verwachten dat je alle notebooks **zelfstandig maakt.** Zie ook het kopje **Samenwerken, fraude en plagiaat**. Bij het eindproject en bij de werkcollegeactiviteiten op vrijdag is samenwerken wel toegestaan.
* Voor het eindproject moet je in teams van 4 samenwerken.
* Voor de activiteiten tijdens de werkcolleges zal per activiteit worden aangegeven of je dit alleen of in teams moet doen.

## Literatuur

* *Recommender Systems: The Textbook* – Charu C. Aggarwal.
Dit boek is gratis te downloaden via het UvA-netwerk:
[Downloadlink](https://link.springer.com/book/10.1007/978-3-319-29659-3)
* 

## Samenwerken, fraude en plagiaat

Samenwerken is bij de individuele opdrachten van dit vak niet toegestaan. Tijdens de laptopcolleges is het prima om de opgave te bespreken met medestudenten. Het is echter **niet toegestaan** om code van medestudenten of van internet over te nemen.

Het verschil is belangrijk: je mag discussiëren over de aanpak van een probleem, maar je kopieert nooit code van anderen. Om misverstanden te voorkomen, kijk je doorgaans ook niet op het scherm van een ander.

Merk je dat het overleg ertoe leidt dat jij en een medestudent vrijwel identieke code schrijven, dan is het tijd om te stoppen en een assistent om hulp te vragen. In dat geval kunnen we jullie vragen om niet langer naast elkaar te zitten.

Kom je in tijdnood? Laat je niet verleiden tot plagiaat. Je kunt opdrachten tot zes dagen na de deadline alsnog inleveren met een lager maximaal cijfer. We helpen je liever om het vak zelfstandig te halen. Vraag je docent of assistent om hulp als je vastloopt.

### Plagiaatregeling

Fraude volgens de UvA: *"Het handelen of nalaten van een student waardoor een juist oordeel over zijn kennis, inzicht en vaardigheden geheel of gedeeltelijk onmogelijk wordt."*

In eerdere jaren is één student uitgesloten van deelname na het kopiëren van een practicumopdracht. Andere studenten hebben een waarschuwing gekregen.

Zie ook:

* de [fraude- en plagiaatwebsite](http://www.uva.nl/plagiaat), en
* de onderwijs- en examenregeling van Informatiekunde.